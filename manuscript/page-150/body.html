<div class="leaf flex"><div class="inner justify"><p class="no-indent  ">luki sanomalehteään ja kuunteli ainoastaan ohimennen ivallisella korvalla Christophen mielettömiä päähänpistoja ja hänen omituisia sävellyksiään, jotka saivat hänet joskus sisäisesti nauramaan, ajatellessa, että saattoi löytyä ihmisiä, jotka välittivät tuollaisesta ja joita se huvitti. Pian ei hän sitten huolinut enää seurata koko pakinaa; hän jätti tyttärensä työksi ilmoittaa hänelle myöhemmin, mikä arvo tällä uudella vieraalla tarkalleen oli. Judith täyttikin tunnollisesti tämän tehtävänsä.</p><p>Kun Christophe lähti pois, kysyi Lothar Judithilta:</p><p>--- No, sinä panit hänet oikein ripille: mitä sinä tuosta taiteilijasta arvelet?</p><p>Judith naurahti, mietti hetken, laati loppupontensa ja vastasi:</p><p>--- Hän on hiukan hupelo, mutta hän ei ole tuhma.</p><p>--- Hyvä, virkkoi Lothar: siltä minustakin näytti. Hän siis saattaa onnistua?</p><p>--- Kyllä, sen uskon. Hän on voimakas.</p></div> </div>
<div class="leaf flex"><div class="inner justify"><p>Christophen teki mieli sanoa hänelle:</p><p>--- Älkää olko minulle mustasukkainen.</p><p>Mutta hän näki jumalaisen valon, joka heitä ympäröi, ja katsoi sitten noita elottomia silmiä, ja hänelle tuli kiihkeä sääli.</p><p>--- Gottfried on siis teille ne opettanut? kysyi hän.</p><p>Modesta vastasi myöntävästi; ja sanoi nauttivansa nykyään paljon enemmän entistä… — (Hän ei sanonut "kuin ennen"; hän karttoi lausua sanoja "silmät", tai "sokea".)</p><p>He olivat vaiti, tuokion. Christophe katseli Modestaa surkutellen. Tyttö tunsi itseään katseltavan. Christophe olisi tahtonut sanoa hänelle, kuinka hän sääli häntä, olisi tahtonut, että tyttö olisi tuntenut sääliä itseään kohtaan ja uskonut surunsa hänelle. Christophe kysyi hellästi:</p><p>--- Oletteko ollut hyvin onneton?</p><p class=" stretch-last-line ">Modesta oli vaiti ja aivan kuin jäykistyi. Hän tempoi</p></div> </div>
<div class="leaf flex"><div class="inner justify"><p class="no-indent  ">olisi tahtonut vaipua kymmenen syltä maan alle. Hän vetäytyi vaistomaisesti kauemmaksi; häntä peloitti koskettaakin Christopheen.)</p><p>Mutta koko hänen pelkonsa haihtui heti, kun hän väliajalla kuuli<br>Christophen sanovan lauhkealla äänellä:</p><p>--- Minä olen hyvin epämiellyttävä naapuri, eikö niin? Antakaa minulle anteeksi.</p><p>Silloin katsoi tyttö Christopheen ja näki saman ystävällisen hymyn, joka oli saanut houkutelluksi hänet teatteriin.</p><p>Christophe jatkoi:</p><p>--- Minä en voi salata, mitä ajattelen… Mutta tämä oli liian inhoittavaa!… Tuo nainen, vanha muori!…</p><p>Ja Christophe irvisti uudestaan inhosta.</p><p>Tyttö hymyili, ja sanoi aivan hiljaa:</p><p>--- Kuitenkin se oli kaunista.</p><p class=" stretch-last-line ">Christophe huomasi hänen puhuvan murteellisesti</p></div> </div>
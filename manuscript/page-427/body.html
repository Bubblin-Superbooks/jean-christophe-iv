<div class="leaf flex"><div class="inner justify"><p>Hän käänsi selkänsä pöytään ja meni itsekseen nurkkaan jöröttämään.</p><p>Reinhart luki vaimonsa kanssa, eikä huomannut kirjeessä muuta kuin aivan haltioituneita ihailunilmauksia.</p><p>--- En minä mitään erikoista tässä näe, sanoi Reinhart hämmästyneenä.</p><p>--- Etkö näe? Etkö sinä nyt näe?… — huusi Christophe ottaen jälleen kirjeen ja levittäen sen Reinhartin nenän eteen. — Etkö sinä osaa lukea? Etkö näe, että hänkin on "<em>Brahmini</em>?"</p><p>Silloin vasta Reinhart huomasi, että <em>Universitätsmusikdirector</em> vertaili eräissä kirjeensä riveissä Christophen Liedejä Brahmsin sävellyksiin. — Christophe voihki:</p><p>--- Ystävä, vihdoinkin olen löytänyt ystävän!… Ja tuskin hänet sain, niin siihen jo kadotin!…</p><p class=" stretch-last-line ">Häntä läkähdytti tuollainen vertaus. Jos hänen olisi</p></div> </div>
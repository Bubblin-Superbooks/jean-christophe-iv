<div class="leaf flex"><div class="inner justify"><p class="no-indent  ">aiheen toistuessa, jonka kontrabassot korostivat hassunkurisella tavalla. Ainoastaan <em>Kapellmeister</em> seisoi järkkymättä ja löi keskellä yleistä sekavaa melua tahtia.</p><p>Viimein tuli loppu: (paraskin loppuu aikanaan). — Nyt oli yleisön sananvuoro. Ja se päästi ilonsa irti valtavana räjähdyksenä, jota kesti monta minuttia. Toiset vihelsivät, toiset taputtivat pilkalla käsiään; älyltään sukkelimmat huusivat: <em>Bis!</em> Muuan bassoääni alkoi eräässä etuaitiossa matkia äsken kuultua hassunkurista motiivia. Toiset ilveniekat tahtoivat päästä mukaan leikkiin ja matkivat hekin vuorostaan samaa. Joku huusi: "<em>Tekijä esille</em>!" Pitkään aikaan eivät nuo nerot olleet saaneet näin hauskaa huvia.</p><p class=" stretch-last-line ">Kun meteli oli viimein hiukan tyyntynyt, kääntyi <em>Kapellmeister</em> järkkymättömänä puolittain yleisöön päin, jota hän ei kyllä ollut muka näkevinään — (sillä eihän yleisöä tietysti vieläkään ollut läsnä); — hän antoi merkin orkesterille, että hän tahtoi puhua. Huudettiin:</p></div> </div>
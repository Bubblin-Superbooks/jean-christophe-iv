<div class="leaf flex"><div class="inner justify"><p>Tyttö ei liikkunut paikaltaan, ja vastasi hölmön näköisenä:</p><p>--- Ken tietää. Ensin, mistä tullaan?</p><p>--- Buirista.</p><p>--- Ja kuka tämän teille lähetti?</p><p>--- Lorchen. No, antakaa nyt.</p><p>Vintiö ojensi hänelle matkalaukkua:</p><p>--- Tuossa on.</p><p>Ja sitten hän lisäsi:</p><p>--- Kyllä minä teidät heti tunsin.</p><p>--- No, mitä sinä sitten vitkastelit?</p><p>--- Odotin, kunnes sanoisitte, että se olitte te.</p><p>--- Entä Lorchen? kysyi Christophe. Miksi hän ei tullut?</p><p class=" stretch-last-line ">Tyttö ei vastannut. Christophe ymmärsi, ettei hän tahtonut puhua näin keskellä väkijoukkoa. Heidän täytyi ensin mennä tulliin tarkastuttamaan matkatavaransa. Kun siitä päästiin, vei Christophe tytön</p></div> </div>
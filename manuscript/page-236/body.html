<div class="leaf flex"><div class="inner justify"><p class="no-indent  ">riemuissaan ja tunki väkisin hänelle aitiokortin käteen.</p><p>--- Sinä olet hullu, sanoi Christophe. Entä isäsi asia?</p><p>Mannheim vääntelehti naurusta:</p><p>--- Hän suorastaan vimmastuu! vastasi hän. Sitten hän pyyhki silmänsä, ja jatkoi:</p><p>--- Mutta minä vippaan häneltä jo heti huomisaamuna, ennenkuin hän vielä tietää tästä mitään.</p><p>--- En minä tähän voi myöntyä, — virkkoi Christophe, — kun se kerran on vasten hänen mieltään.</p><p>--- Sinunhan ei tarvitse tietää mitään, etkä sinä tiedä mitään; se ei sinuun kuulu.</p><p>Christophe levitti auki kortin:</p><p>--- Ja mitä minä teen kokonaisella neljänhengenaitiolla?</p><p>--- Teepä, mitä tahdot. Makaa sen nurkassa, tanssi keskellä, jos tahdot. Kisko naisia mukaasi. Tottahan sinulla joku on? Tarpeen tullen voin sinulle lainata pari.</p></div> </div>
<div class="leaf flex"><div class="inner justify"><p class="no-indent  ">pyyhki kyyneleensä, nousi ja sanoi itsekseen:</p><p>--- Täytyy.</p><p>Hän katseli taivasta, sinne päin, jossa Parisin piti olla. Taivas, synkkä kaikkialta, oli synkin sieltä. Se oli kuin mikäkin pohjaton, hämärä syvyys. Christophen sydäntä kouristi; mutta hän toisti itsekseen:</p><p>--- Täytyy.</p><p>Hän nousi junaan, ja kumarassa ikkunaa vasten katseli hän yhä uhkaavaa ilmanrantaa:</p><p>--- Oi, Parisi! ajatteli hän; Parisi, tule avukseni! Pelasta minut!  
Pelasta minun aatteeni!</p><p>Synkkä sumu sakeni. Christophen takana, tuon maan kohdalla, jonka hän jätti, hymyili pieni kaista taivasta, kalpean-sininen, avonaisena niinkuin kauniit silmät, — kuin Sabinan silmät, — surullisesti raskaiden, hämärtäväin pilvien keskeltä, ja sammui. Juna lähti. Tuli sade. Tuli yö.</p><hr class="section"></div> </div>
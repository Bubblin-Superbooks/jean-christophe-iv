<div class="leaf flex"><div class="inner justify"><p class="no-indent  ">aamuna, olisitte nähnyt minut niin onnettomana kuin kukaan koskaan olla saattaa.)</p><p>Christophe kysyi syytä.</p><p>Parisilainen kähertäjä oli tehnyt erehdyksen tavaroita matkalle kootessaan ja pannut mukaan vaatetukseen, peruukin, joka ei ollenkaan sopinut osaan.</p><p>--- Aivan sileän ja latuskan peruukin, sanoi Corinne, se riippui tökerösti suoraan alas, Kun minä sain sen nähdä, niin minä itkin, itkin kuin Magdalena. Eikö niin, madame Désirée?</p><p>--- Sisään tullessani, sanoi puhuteltu rouva, oikein peljästyin madamea,<br>Madame oli kalmankalpea. Madame oli kuin ruumis.</p><p>Christophe nauroi. Corinne näki sen kuvastimesta:</p><p>--- Nauratteko, te sydämetön? kysyi hän suuttuen. Sitten purskahti hän itse nauruun.</p><p>Christophe kysyi häneltä, millaista oli ollut eilen harjoituksissa.</p></div> </div>
<div class="leaf flex"><div class="inner justify"><p class="no-indent  ">sielunsa oli yhä kaksikymmenvuotiaan.</p><p class=" stretch-last-line ">Hänen rikkautenaan ei ollut pelkästään musiikki. Hän rakasti runoilijoita, — muinaisia ja uusia. Hän piti erikoisesti oman maansa runoniekoista, varsinkin Goethestä; mutta hän rakasti toistenkin maiden runoutta. Hän oli oppinut, osasi useampia kieliä. Hän oli hengeltään Herderin ja suurten <em>Weltbürgerien</em> aikalainen, — kahdeksannentoista vuosisadan "maailmankansalainen". Hän oli elänyt vuotta 70 ympäröivät huimain taisteluiden vuodet, ja niiden avarat ajatukset olivat tunkeutuneet häneen. Ja vaikka hän jumaloikin omaa Saksaansa, ei hän ollut siitä pöyhkeä. Hän ajatteli Herderin tavalla "<em>että kaikista ylpeistä on kansallisuudellaan ylpeilevä tyhmistä tyhmin</em>", tai niinkuin Schiller: "<em>sangen surkea ihanne on kirjoittaa ainoastaan yhtä kansaa varten</em>". Hänen älynsä oli joskus arka; mutta hänen sydämensä oli ihailtavan laaja ja valmis ottamaan rakkaudella vastaan</p></div> </div>
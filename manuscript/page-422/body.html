<div class="leaf flex"><div class="inner justify"><p class="no-indent stretch-last-line ">miellyttäviä, erinomaisia pakinoissa, mutta keveitä, herkkiä, kerskuvia, pystymättömiä mihinkään vakavaan, mihinkään tunteeseen, minkäänlaiseen totiseen, — kansa, jolla ei ollut musiikkia, ei filosofiaa, ei runoutta (lukuunottamatta Bouleaun "Runousoppia", Beranger'ta ja François Coppéeta), — paatoksen, komeain eleiden, liioiteltujen sanain ja pornografian kansa. Hän ei löytänyt tarpeeksi vahvoja sanoja ruoskiakseen latinalaista siveettömyyttä; ja paremman puutteessa käytti hän aliomaa uudestaan sanaa <em>frivooli</em>, joka hänen suussaan, samoin kuin useimpain muidenkin hänen kansalaistensa, sai eräällä tavalla erityisesti halventavan merkityksen. Ja kaikki päättyi lopultakin jalon Saksan kansan ylistysvirteen, — moraalisen kansan ("<em>Siinä suhteessa</em>, sanoo Herder, <em>eroaa se kaikista muista kansoista</em>"), uskollisen kansan (<em>treues Volk… Treu</em>, joka merkitsee: rehellinen, uskollinen, vilpitön ja suora), — <em>kansana</em> valion, kuten</p></div> </div>
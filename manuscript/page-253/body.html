<div class="leaf flex"><div class="inner justify"><p>Christophe laski muka leikkiä, mutta se sattui oikeaan kohtaan.</p><p>--- Ah, äännähti tyttö niin vilpittömästi, että Christophea hämmästytti; se tuntuu niin hyvältä! Minua tukahuttaa täällä.</p><p>Christophe katseli häntä nyt tarkkaavammin: tyttö puristi sormiansa nyrkkiin ja näytti vaivatulta. Mutta sitten ajatteli tyttö pian, että ehkäpä hänen sanansa loukkasivat Christophea, ja silloin hän jatkoi:</p><p>--- Oh, anteeksi, en tiedä oikein, mitä puhelen. Christophe purskahti nauruun:</p><p>--- Älkää joutavaa puolustelko! Te olette aivan oikeassa. Ei tarvitse olla ranskalainen, muutenkin täällä tukehtuu. Puh!</p><p>Christophe kohautti hartioitaan ja veti henkeä sisäänsä.</p><p class=" stretch-last-line ">Mutta tyttöä hävetti, että hän oli niin paljastanut tunteitaan, ja siitä alkaen hän oli vaiti. Lisäksi hän oli</p></div> </div>
<div class="leaf flex"><div class="inner justify"><p class="no-indent  ">kuunnellut äskeistä väittelyä, ja onnitteli Christophea moisen <em>maestrian</em> johdosta, jolla hän oli musertanut vastustajansa. Ja hän nauroi yhä sitä ajatellessaan. Christophe katsoi häneen iloissaan ja hiukan epäluuloisesti:</p><p>--- Onkohan se totta? kysyi hän; kunhan ette kujeilisi kustannuksellani?</p><p>Toinen vannoi kaiken pyhän nimessä tarkoittavansa totta. Christophen kasvot kirkastuivat:</p><p>--- Minä olen teistä siis oikeassa? Te olette samaa mieltä kuin minä?</p><p>--- Kuulkaa, sanoi Mannheim, totta puhuakseni minä en ole musiikkimies, minä en ymmärrä laisinkaan musiikkia. Ainoa musiikki, josta minä pidän, — (tätä en sano teitä imarrellakseni), — on juuri teidän… No niin, sen sanon näyttääkseni teille, ettei makuni kuitenkaan ole kovin huono…</p><p class=" stretch-last-line ">--- Ahah! — äännähti Christophe epäluuloisena ja</p></div> </div>
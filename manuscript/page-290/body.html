<div class="leaf flex"><div class="inner justify"><p>Corinne katsoi häneen lauhkeasti, pudisti voimakkaasti hänen käsiään ja sanoi:</p><p>--- Ystäviä, eikö niin?</p><p>--- Kyllä, vastasi Christophe ja puristi puolestaan hänen kättään.</p><p>--- Sanokaa, ajattelettehan Corinnettea, kun hän ei ole enää täällä?<br>Ettehän ole vihainen <em>Françoiselle</em>, siitä, että hän ei ole vakava?</p><p>--- Ja <em>Françoise</em> ei kai ole vihainen barbaarille ja teutoonille siitä, että hän on niin tuhma?</p><p>--- Juuri sentähden hänestä pidetäänkin… Hän tulee kai näkemään minua<br>Parisiin?</p><p>--- Sen lupaan… Ja te, te kirjoitatte minulle?</p><p>--- Sen minä vannon… Sanokaa nyt tekin: Minä vannon.</p><p>--- Kyllä, sen vannon.</p></div> </div>
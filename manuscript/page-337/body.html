<div class="leaf flex"><div class="inner justify"><p class="no-indent  ">sanomalehteä hänen nenänsä alla niinkuin espanjalainen toréador kaapuaan härälle ja ärjyi:</p><p>--- Teidän moskaanne, hyvä herra!… Sietäisi tunkea se teidän sieraimiinne!</p><p>Christophe tunsi sosialistisen lehtensä:</p><p>--- Minä en ymmärrä, mitä pahaa minä olisin tehnyt, sanoi hän.</p><p>--- Mitä, mitä, nalkutti suurherttua. Teidän hävyttömyytenne menee yli kaikkien rajain!… Tämä roistojen lehti, joka sättii minua joka päivä, sylkee minua vastaan saastaisia herjauksia!…</p><p>--- Teidän Korkeutenne, vastasi Christophe, minä en ole sitä lukenut.</p><p>--- Te valehtelette! huudahti suurherttua.</p><p>--- Ette saa sanoa, että minä valehtelen, vastasi Christophe. Minä en ole sitä lukenut, minä harrastan ainoastaan musiikkia. Ja muuten minulla on oikeus kirjoittaa, mihin lehteen tahdon.</p></div> </div>
<div class="leaf flex"><div class="inner justify"><p class="no-indent  ">ihmisten ja asiain naurettava puoli, jota me emme tavallisessa elämässä huomaa, pistää ilman mitään ulkonaista syytä odottamatta ja yhtäkkiä silmäämme.</p><p class=" stretch-last-line ">Orkesterin ohjelmassa oli <em>Egmontin</em> uvertyyri, muuan Waldteufelin valssi, <em>Tannhäuserin toivioretki Roomaan</em>, Nikolain sepittämän <em>Iloisten rouvien</em> uvertyyri, uskonnollinen marssi <em>Athaliestä</em> ja eräs fantasia <em>Pohjantähdestä</em>. Orkesteri soitti säntillisesti Beethovenin uvertyyrin, ja valssin hurjalla vauhdilla. <em>Tannhäuserin toivioretken</em> aikana kuului pullonkorkkien paukkumista. Muuan lihava mies, joka istui Christophen vieruspöydässä, löi tahtia <em>Iloisiin rouviin</em>, ja irvisteli matkien Falstaffia. Eräs iäkkäänlainen ja lihava rouva, jolla oli taivaansininen puku ja valkea vyö, kultasankaiset kakkulat latuskaisella nenällä, punaiset käsivarret ja leveä vyötärö, lauloi mahdikkaasti Schumannin ja Brahmsin <em>Liedejä</em>. Hän kohotteli kulmakarvojaan, tähysti välistä kulisseihin</p></div> </div>
<div class="leaf flex"><div class="inner justify"><p class="no-indent  ">äänellä:</p><p>--- Mistä… mistä te olette saaneet tämän?</p><p>Isäntä katsahti häneen ja vastasi:</p><p>--- Muuan ystävä heitti sen tänne; vanha ystävä, joka nyt on kuollut.</p><p>Christophe huudahti:</p><p>--- Gottfried?</p><p>Kaikki kääntyivät ja kysyivät.</p><p>--- Mistä te hänet tunnette?</p><p>Ja kun Christophe sanoi, että Gottfried oli hänen enonsa, hämmästyivät he kaikki ja tulivat liikutetuiksi. Sokea nousi, hänen lankakeränsä kieri pitkin permantoa, hän tallasi kudintaan jalkoihinsa, tarttui Christophen käteen ja toisti järkytettynä:</p><p>--- Oletteko te hänen sisarensa poika? Kaikki puhuivat yhtä suuta.<br>Christophe puolestaan kysyi:</p><p>--- Mutta te, kuinka te hänet tunsitte?</p></div> </div>
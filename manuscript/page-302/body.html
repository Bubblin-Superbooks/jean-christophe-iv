<div class="leaf flex"><div class="inner justify"><p class="no-indent  ">Mannheim; tämähän ei sinuun kuulu. Ja sehän oli jo odotettu asia, heti, kun Grünebaumit saisivat tietää, että…</p><p>--- Että mitä? huudahti Christophe?</p><p>--- Että hän oli sinun rakastajattaresi, hitto soi!</p><p>--- Minä en häntä tunne, minä en edes tiedä, kuka hän on.</p><p>Mannheim hymyili aivan kuin sanoakseen:</p><p>--- Uskottele sinä mokomaa minulle! Christophe suuttui ja vaati<br>Mannheimia olemaan hyvän ja uskomaan, mitä hän vakuutti. Mannheim sanoi:</p><p>--- Silloin se on vieläkin lystikkäämpää.</p><p>Christophe kiihtyi, hän uhkasi mennä Grünebaumien luokse, selittää heille asian, puolustaa neiti-parkaa. Mannheim neuvoi häntä jättämään sen tekemättä:</p><p class=" stretch-last-line ">--- Kuule, hyvä mies, sanoi hän, vakuutitpa heille</p></div> </div>
<div class="leaf flex"><div class="inner justify"><p>--- Ei, ei vielä. Se ei ole mahdollista!…</p><p>Kunz yhtyi häneen:</p><p>--- Entä Pottpetschmidt!…</p><p>Christophe katsoi noihin kahteen: pettymys, joka näkyi heidän kilteillä, ystävällisillä kasvoillaan, oli liikuttava; hän sanoi:</p><p>--- Kuinka te olette hyviä!… Minä lähden huomisaamuna; haluatteko niin?</p><p>Schulz puristi häntä kädestä.</p><p>--- Ah! huudahti hän! Minä olen niin onnellinen! Kiitoksia! Kiitoksia!</p><p>Schulz oli aivan kuin lapsi, josta huomispäivä tuntuu niin kaukaiselta, ettei hän voi sitä ajatella. Christophe ei lähtisi vielä tänään, heillä oli vielä koko se päivä jäljellä, he viettäisivät koko illan yhdessä, Christophe nukkuisi hänen kattonsa alla; muuta ei Schulz nähnyt; hän ei tahtonut kauemmaksi katsoa.</p><p class=" stretch-last-line ">Ilo palasi jälleen. Schulz nousi yhtäkkiä seisomaan,</p></div> </div>
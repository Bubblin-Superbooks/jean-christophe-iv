<div class="leaf flex"><div class="inner justify"><p class="no-indent  ">myöskin maistaa tuota erinomaista laitosta. Christophe irvisti sille happamesti, ja Corinne sanoi silloin, että hän oli barbaari ja teutooni ja ettei maksanut vaivaa koettaa parastaan hänen tähtensä.</p><p>He menivät nyt takaisin pieneen saliin, jossa oli jo pöytä katettu, nimittäin kahdelle hengelle, Christophelle ja Corinnelle. Christophe ei saattanut olla kysäisemättä, missä Corinnen toverit olivat. Corinne vastasi huolimattomasti:</p><p>--- En tiedä.</p><p>--- Te ette syö yhdessä illallisia?</p><p>--- Emme koskaan! Siinä jo yllin kyllin, että täytyy olla teatterissa yhdessä!… Vieläkö pitäisi nähdä heitä ruokapöydässä!…</p><p>Moinen poikkesi niin suuresti saksalaisista tavoista, että se<br>Christophea sekä hämmästytti että hurmasi:</p><p class=" stretch-last-line ">--- Minä luulin, sanoi hän, että teikäläiset ovat</p></div> </div>
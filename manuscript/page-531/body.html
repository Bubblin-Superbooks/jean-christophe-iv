<div class="leaf flex"><div class="inner justify"><p class="no-indent  ">asiaa valittivat he usein:</p><p>--- Ah, jos hän olisi täällä! Se mies osaa syödä! Se se osaa juoda! Se se osaa laulaa!</p><p>He eivät väsyneet poissaolevaa ylistämään.</p><p>--- "Jospa Christophe olisi saanut kuulla häntä! Mutta ehkäpä hän vielä saisikin. Ehkäpä Pottpetschmidt tulisi kaupunkiin jo sinä iltana, tai viimeistään seuraavana yönä…"</p><p>--- Oh, ensi yönä minä olen jo kaukana, sanoi Christophe.</p><p>Schulzin säteilevät kasvot synkkenivät.</p><p>--- Kaukanako! toisti lian vapisevalla äänellä. — Mutta ette kai te nyt lähde pois?</p><p>--- Lähden, sanoi Christophe iloisesti; tänään iltajunalla.</p><p>Schulz tuli aivan lohduttomaksi. Hän oli ajatellut, että Christophe viipyisi sen yön, ehkäpä useammankin hänen luonaan. Hän soperteli:</p></div> </div>
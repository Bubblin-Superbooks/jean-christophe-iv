<div class="leaf flex"><div class="inner justify"><p>Mutta talonpojat vastasivat raivostuneina:</p><p>--- Emmekö me osaa itse puolustautua? Tarvitsemmeko me täällä kaupungin herroja neuvomassa, mitä on tehtävä? Kuka teiltä on neuvoja kysynyt? Ja kuka teitä on tänne käskenyt tulemaan? Olisitte ollut kotonanne?</p><p>Christophe kohautti hartioitaan, ja lähti ovea kohti. Mutta Lorchenin isä tukki häneltä tien, ja huusi vinkuvalla äänellä:</p><p>--- Kas, kas niin, nyt hän yrittää lipettiin, kun on ensin pistänyt meidät kiipeliin. Tämä mies ei lähde!</p><p>Talonpojat rääkyivät:</p><p>--- Hän ei lähde! Hänen syynsä on koko asia. Hänen se on maksettava, kaikkien edestä.</p><p class=" stretch-last-line ">He tulivat nyrkkejään heristellen Christophen ympärille. Christophe näki joka puolella uhkaavia naamoja; pelko sai heidät vihan vimmaan. Christophe ei virkkanut sanaakaan. Irvisti halveksivasti, nakkasi</p></div> </div>
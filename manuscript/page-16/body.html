<div class="leaf flex"><div class="inner justify"><p class="no-indent  ">hänet tanssimaan kanssaan ympäri pöydän, jolla jo keittovati höyrysi. Louisa voivotteli hengähdyksissään, että Christophe oli hullu; sitten löi hän kämmenensä yhteen ja sanoi levottomana:</p><p>--- Herranen aika, olet varmaan taaskin rakastunut.</p><p>Christophe purskahti nauruun. Hän heitti lautasliinaansa ilmaan ja huudahti:</p><p>--- Rakastunutko!… En, todentotta!… Ei, ei, nyt se jo riittää! Ole sinä vain rauhassa. Nyt se loppui, loppui koko iäkseni!… Uh!</p><p>Ja Christophe kulahutti sisäänsä lasillisen vettä. Louisa katseli häneen, rauhoittui, pudisti päätänsä ja hymyili:</p><p>--- Onpahan sekin vala, johon kannattanee luottaa! sanoi hän. Ehkä kestää tähän iltaan.</p><p>--- No, sekin on jo jotakin, vastasi Christophe oikein hyvällä tuulella.</p><p class=" stretch-last-line ">--- Kyllä niinkin! virkkoi Louisa. Mutta miksi sinä</p></div> </div>
<div class="leaf flex"><div class="inner justify"><p>--- Te olette onnellinen?</p><p>Modesta näytti sitäkin onnellisemmalta, kun kuuli toisen niin sanovan. Hän vastasi myöntävästi; hän keksi monenmoisia syitä, joiden vuoksi hänen täytyi olla onnellinen, hän koetti saada Christophen vakuutetuksi asiasta; hän puhui lapsista, talosta, kaikesta, mitä hänellä oli siellä tehtävää…</p><p>Oh, minä olen oikein onnellinen! sanoi hän.</p><p>Christophe ei vastannut mitään. Modesta nousi ja aikoi lähteä; Christophe nousi myöskin. He hyvästelivät toisiaan välinpitämättömän iloisella äänellä. Modestan käsi vapisi hiukan Christophen kädessä. Hän sanoi Christophelle:</p><p>--- Teillä on tänään kaunis ilma kävellä.</p><p>Ja hän neuvoi häntä, että siinä ja siinä tienhaarassa ei saanut mennä väärää polkua. Tuntui kuin Christophe olisi heistä ollut sokea eikä Modesta.</p><p class=" stretch-last-line ">He erosivat. Christophe laskeusi alas rinteeltä. Kun</p></div> </div>
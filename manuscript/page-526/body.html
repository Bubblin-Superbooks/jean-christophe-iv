<div class="leaf flex"><div class="inner justify"><p class="no-indent  ">huomasi Schulz heti, nyt ensi kertaa elämässään, että kellon kukunta oli tosiaan sietämätöntä; ja hän otti itse tuolin ja aikoi kavuta sille repiäkseen juhlanhäiritsijän seinästä irti. Mutta hän oli vähällä pudota, ja Kunz esti häntä nousemasta uudestaan tuolille; silloin kutsui hän Salomen sisään; emännöitsijä tuli kuten tavallisesti kiirehtimättä ja ällistyi suuresti, kun hänelle työnnettiin syliin seinäkello, jonka Christophe oli jo ennättänyt irroittaa paikoiltaan.</p><p>--- Mitä minun tälle on tehtävä? kysyi Salome.</p><p>--- Mitä vain tahdot. Vie se pois! ja sitä ei saa enää näkyä täällä, sanoi Schulz yhtä kärsimättömänä kuin Christophe.</p><p>Hän kummasteli, kuinka hän oli voinut niin kauan sietää moista kauhistusta.</p><p>Salome arveli, että heiltä oli jokaiselta varmaan päässyt jokin ruuvi irti.</p><p class=" stretch-last-line ">Piano alkoi jälleen soida. Tunnit vierivät nopeasti.</p></div> </div>
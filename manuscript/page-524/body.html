<div class="leaf flex"><div class="inner justify"><p class="no-indent  ">Kunz?</p><p>(Hän ei maininnut enää uusia tuttaviaan puhuttelusanalla: "herrat".)</p><p>Kunz yhtyi kaikella innolla hänen mielipiteeseensä.</p><p>Schulz koetti kääntää asian vanhan pianonsakin eduksi.</p><p>--- Siinä on vielä sangen kauniita ääniä, sanoi hän nöyrästi.</p><p>Ja hän kosketti niitä: neljä, viisi ääntä helähti aika raikkaasti keskirekisterissä. Christophe ymmärsi, että tuo piano oli Schulzin vanha ystävä, ja hän sanoi hienosti, — ajatellen Schulzin silmiä:</p><p>--- Niin, sillä on vielä kauniit silmät.</p><p class=" stretch-last-line ">Schulzin kasvot kirkastuivat. Hän alkoi sekavasti sotkien ylistellä vanhaa pianoaan, mutta vaikeni heti: sillä Christophe oli alkanut jälleen soittaa. <em>Lied</em> seurasi nyt toistaan; Christophe lauloi matalalla äänellä. Schulz ihaili vesissä silmin hänen jokaista liikettään. Kunz pisti</p></div> </div>
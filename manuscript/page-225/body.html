<div class="leaf flex"><div class="inner justify"><p class="no-indent  ">Päinvastoin: kaikki kasvot kirkastuivat, mikäli Christophe huomasi; ihmiset, joita hän vihasi, tervehtivät häntä kadulla kohteliaasti. Kerran hän tuli toimitukseen rauhattomana ja otsa nyrpeästi rypyssä; hän heitti pöydälle käyntikortin ja kysyi:</p><p>--- Mitä tämä merkitsee?</p><p>Kortti oli erään musiikkimiehen, jonka hän oli äskettäin haukkunut; mutta sen reunaan oli kirjoitettu: "<em>Syvimmällä kiitollisuudella</em>."</p><p>Mannheim vastasi nauraen:</p><p>--- On olevinaan pilkallinen. Christophe henkäisi helpotuksesta:</p><p>--- Oh, sanoi hän, minä jo pelkäsin, että artikkelini olisi miellyttänyt häntä.</p><p>--- Hän on vimmoissaan, virkkoi Ehrenfeld; mutta hän ei tahdo näyttää, että asia niin on: hän on muka yläpuolella, hän pilkkaa.</p><p class=" stretch-last-line ">--- Pilkkaako?… Se sika! äännähti Christophe,</p></div> </div>
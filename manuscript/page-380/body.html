<div class="leaf flex"><div class="inner justify"><p class="no-indent  ">pääskyset lentävät siroin siivin ja kyyhkyset lehahtelevat; iloista auringonpaistetta läpi sateen, ja loistavaa taivasta, joka hymyilee pilvien raosta, illan majesteettista tyyneyttä, metsien, karjain, kaupunkien ja majain lepoa. Hän oli kyllin julkea säveltääkseen uudestaan useita vanhoja Gerhardtin virsiä, joita laulettiin vielä protestanttisissa kirkoissa. Eikä hän suinkaan säilyttänyt niiden virrenluonnetta. Kaukana siitä: sellainen olisi ollut hänelle kauhistus; hän antoi niille vapaan ja elävän muodon. Muinaista Gerhardtia olisi varmaan pöyristänyt, jos hän olisi kuullut, mitä saatanallista ylpeyttä eräät hänen <em>Kristityn matkamiehen laulunsa</em> säkeet nyt paisuivat, tai millainen pakanuus kuohui yli reunojensa hänen vienossa <em>Kesälaulussaan</em>.</p><p class=" stretch-last-line ">Julkaisu saatiin aikaan, ja tietysti toimitettiin se vasten kaikkea järkeä. Kustantaja, jolle Christophe maksoi <em>Liediensä</em> painattamisen ja jakelun, ei ollut joutunut tähän kustannusyritykseen sen paremmalla</p></div> </div>
<div class="leaf flex"><div class="inner justify"><p class="no-indent  ">lähtivät teatterista harmissaan tyhjin toimin takaisin, huomasi hän erään nuoren tytön, jonka oli selvästikin hyvin vaikea poistua, niin kateellisen näköisenä katseli hän onnellisia sisään päässeitä. Tytön puku oli sangen koruton, musta; hän ei ollut kovin kookas; vartaloltaan hoikka, hieman heikon näköinen; Christophella ei ollut tällä hetkellä aikaa huomata, oliko hän ruma vai sievä. Christophe oli jo mennyt hänen ohitseen; yhtäkkiä hän pysähtyi, kääntyi ja kysyi enempää aprikoimatta ja työntyen aivan nenätysten neidin eteen:</p><p>--- Eikö teillä ole paikkaa, neiti?</p><p>Toinen punastui ja vastasi vieraalta murtavalla saksankielellä:</p><p>--- Ei, herra.</p><p>--- Minulla on aitio, jossa on tilaa niin etten tiedä, mihin panna.<br>Tahdotteko tulla kanssani sinne?</p><p class=" stretch-last-line ">Tyttö punastui yhä enemmän, ja kiitti ja pyysi</p></div> </div>
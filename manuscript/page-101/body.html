<div class="leaf flex"><div class="inner justify"><p class="no-indent  ">keskeytti hänkin vuorostaan.</p><p>--- Riittää! toisti Christophe kuivasti.</p><p>Salissa syntyi hetken ällistys. Jonkun sekunnin päästä sanoi Christophe jäätävällä äänellä.</p><p>--- Aletaan alusta!</p><p>Laulajatar katsoi ymmällään häneen; hänen kätensä vapisivat; hänen teki mieli heittää nuottivihko vasten Christophen kasvoja; myöhemmin hän ei käsittänyt, kuinka hän ei ollut sitä tehnyt. Mutta hän oli nyt täydellisesti Christophen käskevän voiman ja hänen vastustamattomien sanainsa vallassa: — hän alkoi alusta. Nyt lauloi hän koko _Lieder_-sarjan seuraten tarkoin kaikkia neuvottuja vivahduksia: sillä hän tunsi, ettei Christophe armahtaisi hatuistakaan häntä; ja hän vapisi ajatellessaan, että tästä tulisi uusi kohtaus.</p><p class=" stretch-last-line ">Kun hän lopetti, huusi yleisö haltioitumisen vimmassa hänet lavalle takaisin. <em>Liedeille</em> se ei taputtanut käsiään, vaan kuuluisalle ja ammatissaan</p></div> </div>
<div class="leaf flex"><div class="inner justify"><p class="no-indent  ">orkesteria, orkesterinjohtajia, yleisöä, kättentaputusystäviä…</p><p>Christophe huudahteli:</p><p>--- En tarvitse, en, en!…</p><p>Mutta viimeisen sanan kuullessaan hän ryntäsi ylös:</p><p>--- Ystäviä sellaiseen! Etkö jo häpeä puhua?</p><p>--- En tarkoita ostettuja taputtajia (vaikka se, totta puhuen, onkin ainoa vielä keksitty keino, jolla saadaan näytetyksi yleisölle jonkin taideteoksen arvo). — Mutta aina tarvitaan jonkinlainen apujoukko: pieni ryhmä, joka ympäröi tekijää ja tottelee hänen viittauksiaan. Siinä ovat ystävät tarpeen.</p><p>--- En tarvitse ystäviä!</p><p>--- Silloin sinulle vihelletään.</p><p>--- Ja minä tahdonkin, että minulle vihelletään! Mannheim oli varsin voitonvarma.</p><p>--- Sitäkään iloa ei sinulle kauan kustanneta. Sinun teoksiasi ei soiteta.</p></div> </div>
<div class="leaf flex"><div class="inner justify"><p class="no-indent  ">Gottfriedin nimeä, kosketellen jokaista kirjainta. Modesta sanoi:</p><p>--- Maa on suloista tänä aamuna.</p><p>Hän ojensi Christophelle kätensä; Christophe antoi hänelle omansa.<br>Modesta painoi Christophen käden lämmintä ja kosteata maata vasten.<br>Christophe ei hellittänyt sokean kättä; heidän sormensa työntyivät<br>toisissaan kiinni multaan. Hän syleili Modestaa. Modesta samoin<br>Christophea.</p><p class=" stretch-last-line ">He nousivat. Modesta antoi hänelle muutamia poimimiaan tuoreita orvokkeja, ja kätki lakastuneet povelleen. Pyyhittyään mullan polvistaan he lähtivät pois, hiiskumatta sanaakaan. Kiurut lauloivat pelloilla. Valkeat perhoset lepattivat heidän päänsä ympärillä. He istahtivat nurmikolle, jonkun askelen päähän toisistaan.</p></div> </div>
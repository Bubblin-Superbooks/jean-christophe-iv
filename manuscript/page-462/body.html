<div class="leaf flex"><div class="inner justify"><p>Christophe toivoi, että Hassler edes vihjailisi niihin asioihin, mitä hän nyt oli hänelle kertonut, mutta Hassleria ei koko tuo juttu viehättänyt laisinkaan, hän ei siitä puhunut; eikä hän tehnyt Christophelle mitään kysymyksiä hänen elämästään. Kun hän oli lopettanut haukottelunsa, virkkoi hän:</p><p>--- Oletteko ollut kauan Berlinissä?</p><p>--- Minä tulin tänä aamuna, vastasi Christophe.</p><p>--- Ahaa, äännähti Hassler, enempää kummastelematta. Mikä hotelli?</p><p>Ja näyttämättä odottavankaan vastausta hän nousi laiskasti koholleen, sai käsiinsä sähkönapin ja soitti.</p><p>--- Suokaa anteeksi, sanoi hän.</p><p>Tuo hävyttömän näköinen pikku kamarineitsyt ilmestyi ovelle.</p><p>--- Kitty, sanoi Hassler, eikö sinulla ole pienintäkään aikomusta tuoda minulle aamiaista tänään?</p><p class=" stretch-last-line ">--- Ette suinkaan tahtone, vastasi tyttö, että minä</p></div> </div>
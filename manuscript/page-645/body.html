<div class="leaf flex"><div class="inner justify"><p class="no-indent  ">siipikarjaansa, kananmuniaan, maitoaan. Ja yhtäkkiä hän kysyi, eikö Christophe hankkisi hänelle ostajia herttuallisesta linnasta. Christophe käännähti jyrkästi:</p><p>--- Mistä hiidestä isäntä tiesi?… Hän siis tunsi hänet?</p><p>--- Kyllähän, vastasi ukko; kaikki tiedetään…</p><p>Hän ei lisännyt:</p><p>--- … kun ottaa vaivakseen vähän itse nuuskia.</p><p class=" stretch-last-line ">Mutta Christophe lisäsi sen hänen puolestaan. Ilkeäksi ilokseen hän läksytti ukkoa, että vaikka "kaikki tiedettiin", niin ei varmaankaan tiedetty, että hän oli sotkenut hyvät välinsä tuon pikku hovin kanssa, ja että jos hän milloin olisikin voinut kerskua omaavansa luottamusta linnan ruoka-aittain ja keittiön puolella, — (eikä hän pitänyt sitäkään seikkaa varsin varmana), — niin oli se luotto nyt ollutta ja mennyttä. Ukko rypisti tuskin huomattavasti suutaan. Mutta kuitenkaan hän ei menettänyt vielä toivoansa; ja hetken perästä hän kysyi Christophelta, eikö tämä voinut suositella häntä</p></div> </div>
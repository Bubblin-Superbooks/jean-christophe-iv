<div class="leaf flex"><div class="inner justify"><p class="no-indent  ">poskelle. Tyttö oli närkästyvinään.</p><p>--- Älä suutu, sanoi Christophe kujeillen. Eivät ne olleet sinulle.</p><p>--- Oh, sen minä kyllä arvaan, sanoi tytön-veitikka kujeillen; ne ovat<br>Lorchenille.</p><p>Mutta Christophe ei suudellut pelkästään Lorchenia, kun hän suuteli tuon pikku piian poskia: hän hyvästeli näin koko Saksaansa.</p><p>Tyttö riuhtaisi itsensä irti ja juoksi junan luo, joka jo liikkui. Hän jäi vaunusillalle seisomaan, ja heilutti Christophelle nenäliinaansa kunnes Christophea ei enää nähnyt. Christophe tähysteli hetken tuota maalais-airuttaan, joka toi hänelle viimeisen tuulahduksen isänmaasta ja niistä henkilöistä, joita hän rakasti.</p><p class=" stretch-last-line ">Kun tyttö oli näkyvistä kadonnut, jäi Christophe nyt tosiaan aivan yksin, muukalaiseksi vieraalle maalle. Hänellä oli kädessä äidin kirje ja lempivän tytön huivi.</p></div> </div>
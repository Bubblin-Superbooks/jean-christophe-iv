<div class="leaf flex"><div class="inner justify"><p>--- Keneen? kysyi Christophe.</p><p>--- Torven päryyttäjään, joka tämän on kirjoittanut!</p><p>Christophe ei häntä ymmärtänyt, Mutta Mannheim jatkoi:</p><p>--- Minä omalta osaltani tahtoisin, että joka viideskymmenes vuosi pantaisiin toimeen taiteen ja ajattelun kenraalisiivous eikä jätettäisi jäljelle mitään, joka on sitä ennen ollut.</p><p>--- Sepä olisi perinpohjaista, sanoi Christophe hymyillen.</p><p class=" stretch-last-line ">--- Eipä läheskään, vakuutan. Viisikymmentä vuotta, sekin on jo liikaa; täytyy sanoa: aina kolmenkymmenen vuoden päästä… Tai vielä useammin!… Terveydenhoitokin sitä vaatisi. Eihän meidän kotonammekaan pidetä kokoelmittain isoisiämme. Heidät lähetetään, silloin kun he ovat kuolleet, kohteliaasti muualle, ja pannaan kivi vatsan päälle, että saadaan olla varmat, etteivät he tule takaisin. Laskevatpa</p></div> </div>
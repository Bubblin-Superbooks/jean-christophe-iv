<div class="leaf flex"><div class="inner justify"><p class="no-indent  ">kyyhkynen, pikku pääsky; kaikki nuo perusteettomat kysymykset: — "<em>Jos ruusunen okaitta olla vois</em>", — "<em>Entisen armaansa kanssako pääskynen pesänsä lois vai uudenko lemmen löytänyt ois</em>": — koko tuo ummehtuneen hellyyden, äitelän liikutuksen, hengettömän melankolian ja lattean runouden tulva… Kuinka paljon kaunista sillä tavoin vedetään alas, kuinka paljon harvinaisia asioita kulutetaan tarpeettomasti, jokaisen aiheen tullen, ja aiheettomastikin! Sillä pahinta oli, että kaikki tämä oli aivan hyödytöntä: se oli pelkkää tapaa paljastaa sydämensä yleisölle, joutavanpäiväistä ja hempeämielistä kunnon saksalaisten taipumusta purkaa hälisevästi itseään toisilleen. Ei mitään sanomista, ja kuitenkin puhutaan kilpaa! Eikö moinen lörpöttely koskaan loppuisi? — Hei, pitäkää jo, kurnuttavat sammakot, suunne kiinni!)</p><p class=" stretch-last-line ">Varsinkin rakkaudenpuheissa tunsi Christophe kaikkein paksuimpana valheen: sillä siinä asiassa hän</p></div> </div>
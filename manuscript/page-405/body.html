<div class="leaf flex"><div class="inner justify"><p>--- Kyllä, vastasi Christophe painaen päänsä alas.</p><p>--- Ja sitten hän matkusti.</p><p>--- Ja mitä hän teille sanoi lähtiessään?</p><p>--- Ah, minulle sattui kova onni! vastasi Lili Reinhart. Minä olin juuri silloin matkustanut kahdeksi päiväksi Kölniin. Kun tulin takaisin… <em>Zu spät!</em> (Liian myöhäistä!)… nuhteli rouva samassa sisäkköään, joka toi liian myöhään sitruunaa hänen teehensä.</p><p>Ja Lili Reinhart lisäsi totisen viisaasti, niinkuin ainakin saksalaiset sekoittaen juhlalliset asiat jokapäiväisiin perhetoimituksiinsa:</p><p>--- Liian myöhäistä, kuten usein elämässä!</p><p>(Ei käynyt selville, koskiko tämä huomautus sitruunaa vai äsken keskeytynyttä tarinaa). Rouva Reinhart jatkoi:</p><p class=" stretch-last-line ">--- Palatessani sain häneltä pari sanaa, hän kiitti minua kaikesta ja sanoi matkustavansa täältä pois: menevänsä takaisin Parisiin. Hän ei ilmoittanut mitään</p></div> </div>
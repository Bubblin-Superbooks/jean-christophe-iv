<div class="leaf flex"><div class="inner justify"><p class="no-indent  ">ettei hän lähtenyt pakoon. Mennä kaupunkiin oli sama kuin antaa itsensä kiikkiin, se oli aivan varma: ennenkuin hän kotiinsa ehtisi, ilmoitettaisiin kaupunkiin asiasta; hänet vangittaisiin kotonaan. — Mutta Christophe ei tahtonut lähteä käymättä kaupungissa. Lorchen oli ymmärtänyt hänet:</p><p>--- Te tahdotte nähdä äitinne?… Minä menen teidän puolestanne hänen luokseen.</p><p>--- Milloin?</p><p>--- Tänä yönä.</p><p>--- Aivanko totta? Teettekö sen?</p><p>--- Minä menen.</p><p>Lorchen otti huivinsa ja kääri sen päähänsä.</p><p>--- Kirjoittakaa hänelle jotain, minä vien. Tulkaa tuonne, annan teille mustetta.</p><p>Lorchen veti Christophen mukanaan peräkamariin. Kynnyksellä hän kääntyi; ja huutaen tanssitoveriaan hän sanoi:</p></div> </div>
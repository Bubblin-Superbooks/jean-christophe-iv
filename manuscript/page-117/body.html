<div class="leaf flex"><div class="inner justify"><p class="no-indent  ">kuitenkin imarreltuna, — se ei ole mikään todistus.</p><p>--- Teitä on vaikea tyydyttää… No hyvä!… Minä sanon siis, niinkuin tekin: se ei ole mikään todistus. Enkä minä uskallakaan ryhtyä arvostelemaan sitä, mitä te puhuitte Saksan musiikkimiehistä. Mutta ainakin pitää se puheenne paikkansa saksalaisiin nähden yleensä, vanhoihin saksalaisiin nimittäin, kaikkiin noihin romanttisiin idiootteihin, joiden ajatus on härski, joiden mieli on kyyneleistä heltymystä ja joiden ikäloppua lorua meitä vaaditaan ihailemaan, tuota "_iäti Eilistä, joka aina on ollut ja aina on oleva, ja joka on laki huomenna, koska se on laki tänään_…"</p><p>Hän lausui pari, tämän ajatuksen sisältävää säettä eräästä Schillerin kuuluisasta runosta:</p><pre>"… … … Das ewig gestrige,  
Das immer war und immer wiederkehrt."</pre><p>--- Ja häneen nähden ensimäisenä! — huudahti Mannheim keskellä lausumistaan.</p></div> </div>
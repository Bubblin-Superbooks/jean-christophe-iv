<div class="leaf flex"><div class="inner justify"><p class="no-indent  ">hattunsa eräälle tuolille ja meni istumaan salin perälle selin heihin.</p><p>Mutta Lorchen ryntäsi vihastuneena keskelle talonpoikaparvea. Hänen kauniit kasvonsa olivat tulipunaiset ja rypyssä kiukusta. Hän tyrkki nyrkillään tieltään ne, jotka ympäröivät Christophea.</p><p>--- Pelkurit! Lampaat! huusi hän. Ettekö häpeä? Te koetatte syytellä, että hän muka on tehnyt kaikki! Niinkuin tässä ei teitä olisi nähty! Niinkuin ei jokainen teistä olisi heilunut parhaansa mukaan!… Jos täällä olisi ainoakin, joka olisi istunut kädet ristissä, kun muut tappelivat, minä sylkisin häntä silmille, ja sanoisin: Raukka, kelvoton raukka!…</p><p>Talonpojat ällistyivät tästä väliintulosta ja olivat hetken hiljaa; ja sitten alkoivat he taas rähistä:</p><p>--- Mutta hän se alkoi! Jos ei hän olisi ollut täällä, ei olisi mitään tullut.</p><p class=" stretch-last-line ">Lorchenin isä vaati silmäniskuina tytärtään</p></div> </div>
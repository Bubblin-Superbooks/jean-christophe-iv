<div class="leaf flex"><div class="inner justify"><p class="no-indent  ">sävellyksen ulkomuistista, erehtymättä juuri ainoassakaan kohdassa Christophe käännähti hänen puoleensa ja tarttui kiihkeästi hänen käsiinsä:</p><p>--- Mutta tehän olette musiikki-ihminen! huudahti hän.</p><p>Corinne purskahti nauruun ja selitti, että hän oli alkanut näyttämöuransa laulajattarena, eräässä maaseutuoopperassa, mutta muuan turneella kiertävä impressaario oli huomannut hänen taipumuksensa puhenäytelmään ja johtanut hänet sille alalle. Christophe julisti:</p><p>--- Mikä vahinko!</p><p>--- Kuinka niin? vastasi Corinne. Onhan näyttämörunouskin musiikkia.</p><p class=" stretch-last-line ">Corinne antoi Christophen selittää <em>Lied_-sävellystensä sisällön; Christophe lausui hänelle sanat saksaksi ja Corinne toisti niitä apinamaisen helposti, matkien sanoja lausuessaan yksinpä Christophen</em></p></div> </div>
<div class="leaf flex"><div class="inner justify"><p class="no-indent  ">vain liikkumatta; mutta sameus hänen silmistään väheni, ja hänen jöröt huulensa liikahtelivat. Sitten hän virkosi täydellisesti ja murahteli hämmästyksestä ja hyväksyvästi. Ne olivat pelkkiä sanattomia huudahduksia; mutta sävystä saattoi hänen ajatuksensa ehdottomasti arvata; ja se tuntui Christophesta kuvaamattoman hyvältä. Hassler ei enää muistanut soittamattomien tai jo soitettujen kappaleiden määrää. Kun Christophe oli lopettanut kappaleen, sanoi Hassler:</p><p>--- Entä sitten, sitten!…</p><p>Hän alkoi jo puhua kuin ihminen.</p><p>--- Hyvä, tuo on hyvä!… (huudahti hän. Famoosia!… Hirveän famoosia! (<em>Schrecklich famos!</em>)… Mutta, mitä hiittä! (murisi hän ällistyneenä), mitä tuo on?)</p><p class=" stretch-last-line ">Hän oli noussut istumaan divaanille, kurotti päätään eteenpäin, asetti kouransa kuulotorveksi korvalleen, puhui itsekseen, nauroi ihastuksesta, ja muutamissa</p></div> </div>
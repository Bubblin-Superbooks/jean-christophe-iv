<div class="leaf flex"><div class="inner justify"><p class="no-indent  ">muutamat hienot sielut kivelle vielä kukkiakin. Tehkööt sen, sillä ei väliä. Ainoa, mitä minä pyydän, on se, että he antavat minun olla rauhassa. Minusta nähden he puolestaan saavat olla rauhassa! Kukin taholleen: elävät toisaalle, kuolleet toisaalle.</p><p>--- Onpa kuolleita, jotka ovat elävämpiä kuin itse elävät.</p><p>--- Ei suinkaan! Parempi olisi sanoa, että on eläviä, jotka ovat kuolleempia kuin kuolleet.</p><p>--- Ehkäpä. Joka tapauksessa on vanhaakin, joka on vielä nuorta.</p><p>--- No olkoon, jos se on vielä nuorta, kyllä me sen itsekin löydämme… Mutta minä en sitä uskokaan. Se, mikä on ollut kerran hyvää, ei ole sellaista enää toista kertaa. Mikään muu kuin muuttuminen ei ole hyvää. Ennen kaikkea me tarvitsemme päästä irti vanhoista. Saksassa on liian paljon vanhaa. Surma vanhoille!</p><p class=" stretch-last-line ">Christophe kuunteli näitä kompia sangen</p></div> </div>
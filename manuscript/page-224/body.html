<div class="leaf flex"><div class="inner justify"><p class="no-indent  ">joskus Mannheimille:</p><p>--- Varohan itseäsi! Sinä menet liian pitkälle!</p><p>--- Ei se tee mitään, vastasi Mannheim.</p><p>Ja hän jatkoi kahta innokkaammin.</p><p>Christophe ei huomannut mitään. Hän pistäysi toimituksessa, jätti sinne artikkelinsa, ja unohti sitten koko asian. Joskus vei hän kuitenkin Mannheimin syrjään ja sanoi:</p><p>--- Nyt minä annoin heille oikein vasten suuta, niille huijareille.<br>Luepas tätä…</p><p>Mannheim luki.</p><p>--- No, mitäs siitä ajattelet?</p><p>--- Murhaavaa, hyvä veli! Heistä ei jää kuin märkä läikkä jäljelle.</p><p>--- Mitä luulet heidän nyt sanovan?</p><p>--- Oh, siitä nousee hemmetinmoinen meteli!</p><p class=" stretch-last-line ">Mutta siitä ei noussut minkäänlaista meteliä.</p></div> </div>
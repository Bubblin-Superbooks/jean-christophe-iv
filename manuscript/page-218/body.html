<div class="leaf flex"><div class="inner justify"><p>Ja hän jatkoi rauhassa:</p><p>--- No niin, minä siis hieron jälleen sovinnot <em>Wagner-Vereinin</em> kanssa?</p><p>Christophe kohotti molemmat kätensä:</p><p>--- Näin, näinkö olen kokonaisen tunnin kiusannut kurkkuani vakuuttaakseni sinulle juuri päinvastaista!… Ei, sanon sinulle vielä kerran jyrkästi, että minä en astu sinne enää jalallanikaan. Minä vihaan kaikkia noita <em>Wagner-Vereinejä</em>, kaikkia <em>Vereinejä</em>, kaikkia tuollaisia lammastarhoja, joita ihmiset tarvitsevat saadakseen pusertua toisiaan vastaan ja määkyä yhteen ääneen. Mene sanomaan puolestani noille lampaille, että minä olen susi, että minulla on hampaat, ja että minä en ole luotu kaluamaan heidän laitumillaan!</p><p>--- Hyvä, hyvä, se heille sanotaan, myönsi Mannheim ja poistui, sangen ihastuneena aamuunsa. Hän ajatteli:</p><p>--- Hän on hullu, aivan pähkähullu…</p><p class=" stretch-last-line ">Hänen sisarensa, jolle hän sitten heti kertoi</p></div> </div>
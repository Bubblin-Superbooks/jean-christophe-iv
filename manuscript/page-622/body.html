<div class="leaf flex"><div class="inner justify"><p class="no-indent  ">ketään muita kuin sinä. Jos lähdet, mitä minusta tulee? Minä kuolen, jos lähdet. Minä en tahdo kuolla sinusta erilläni. Odota, kunnes minä olen kuollut!…</p><p>Nuo sanat raatelivat Christophen sydäntä. Hän ei tiennyt, miten äitiä lohduttaa. Sillä mitkä perustelut pystyivät tuollaiseen hillittömään rakkauteen ja tuskaan! Christophe veti äidin syliinsä ja koetti häntä rauhoittaa suuteloin ja hellin sanoin. Vanhus vaikeni vähitellen ja itki hiljaa. Kun hän oli hiukan tyyntynyt, sanoi Christophe hänelle:</p><p>--- Mene nukkumaan, sinä vilustut.</p><p>Äiti sanoi yhä:</p><p>--- Älä lähde!</p><p>Christophe vastasi, aivan hiljaa:</p><p>--- Minä en lähde.</p><p>Louisa säpsähti, ja otti häntä kädestä:</p><p>--- Onko se totta? kysyi hän. Ihanko totta?</p><p class=" stretch-last-line ">Christophe käänsi kasvonsa poispäin,</p></div> </div>
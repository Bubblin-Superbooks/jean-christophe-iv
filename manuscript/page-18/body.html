<div class="leaf flex"><div class="inner justify"><p class="no-indent  ">sulaa hellyyttä, hänen ihanaa ja anteeksiantavaa tyyneyttään. Christophe näki äitinsä kaikki ajatukset. Hän sanoi hänelle leikillään:</p><p>--- Kuulepas, sinulle on aivan yhdentekevää, mitä minä sinulle puhun?</p><p>Louisa intti heikosti vastaan:</p><p>--- Ei, eihän toki! Christophe syleili häntä:</p><p>--- Ohoh, onpas! Kuule, älä puolustele itseäsi. Ja sinä olet aivan oikeassa. Rakasta sinä minua vain! Minä en tarvitse sitä, että ihmiset minua ymmärtävät, — enempää sinä kuin muutkaan. Minä en tarvitse nyt ketään enkä mitään: minulla on kaikki itsessäni…</p><p>--- Kas niin, äännähti Louisa, nyt taas uusi hullunpuuska!… No, jos sellainen kerran on välttämätön, on tämä kuitenkin parempi kuin entinen.</p><p class=" stretch-last-line ">Miten suloista on antaa itsensä ajelehtia ajatustensa järvellä!… Maaten venheen pohjalla, ruumis auringonpaisteen hyväilemänä, tuntien kasvoillaan</p></div> </div>
<div class="leaf flex"><div class="inner justify"><p class="no-indent  ">herättänyt äitiään, joka nukkui viereisessä huoneessa.</p><p>Muuan sana, jonka hän oli kuullut silloin sinä iltana siellä teatteriaitiossa, pälkähti hänen päähänsä:</p><p>--- On niitä Ranskassakin sellaisia.</p><p>Joutuessaan täten ensi kertaa kosketuksiin Ranskanmaan kanssa, johtui hän ajattelemaan sen kaksinaisen luonteen arvoitusta. Mutta kuten kaikki saksalaiset ei hänkään ryhtynyt liioin sitä ratkaisemaan; niin ollen toisti hän rauhallisesti, ajatellen tuota nuorta tyttöä siellä rautatievaunussa:</p><p>--- Hän ei muuten näyttänytkään ranskalaiselta.</p><p>Aivan kuin saksalainen voisi sanoa, mikä on ranskalaista ja mikä ei.</p><p class=" stretch-last-line ">Olipa tyttö ranskalainen tai ei, hän oli kuitenkin Christophen ajatuksissa; sillä keskellä yötä hän heräsi tuntien sydämessään omituisen ahdistuksen: hän oli muistanut matkalaukun, joka oli ollut penkillä tytön vieressä; ja yhtäkkiä vilahti hänen päässään, että tuo</p></div> </div>
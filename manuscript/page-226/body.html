<div class="leaf flex"><div class="inner justify"><p class="no-indent  ">uudestaan kuohahtaen.<br>Teenpä siis toisen artikkelin. Ken viimeksi nauraa, se parhaiten nauraa.</p><p>--- Ei ei, sanoi Waldhaus rauhattomana. Minä en luule, että hän koettaa pilkata. Se on nöyryyttä, hän on kunnon kristitty: kääntää toisen poskensa, kun lyödään toiselle.</p><p>--- Sen parempi! sanoi Christophe. Oh, sellainen raukka! Kun tahtoo, niin saa kunnon löylyn.</p><p>Waldhaus koetti sovittaa. Mutta toiset nauroivat.</p><p>--- Antaa mennä… sanoi Mannheim.</p><p>--- No niin… arveli silloin Waldhaus, rauhoittuen jälleen. Hiukka lisää ei haittaa!…</p><p>Christophe lähti toimituksesta. Virkaveljet alkoivat hyppiä ilosta ja nauroivat haljetakseen. Kun he olivat hiukan selvinneet, sanoi Waldhaus Mannheimille:</p><p>--- Nyt sinä kuitenkin olit joutua vähällä kiinni itse työssä… Varo itseäsi. Sinä panet meidät pahaan kiikkiin.</p></div> </div>
<div class="leaf flex"><div class="inner justify"><p class="no-indent  ">tuli Christophelle kirje: liikutettu, juhlallinen, haltioitunut, sanamuodoltaan yli-ikäinen; se tuli eräästä Türingenin pikkukaupungista ja allekirjoittaja oli "<em>Universitätsmusikdirector Professor D:r Peter Schulz</em>."</p><p>Tämä oli suuri ilo Christophelle, ja vielä enemmän iloitsivat Reinhartit, kun hän avasi tuon kirjeen heidän luonaan, unhoitettuaan sen ensin kahdeksi päiväksi taskuunsa. He lukivat sen yhdessä. Reinhart loi vaimoonsa salavihkaa silmäyksiä, joita Christophe ei huomannut. Christophe näytti säteilevän riemusta, kunnes Reinhart yhtäkkiä näki hänen synkkenevän ja keskeyttävän kirjeen lukemisen, aivan keskellä sitä.</p><p>--- No, miksi sinä keskeytät? kysyi Reinhart.</p><p>(He sinuttelivat jo toisiaan.)</p><p>Christophe heitti kirjeen vimmoissaan pöydälle.</p><p>--- Ei, tämä on jo liikaa! sanoi hän.</p><p>--- Mikä niin?</p><p>--- Lue!</p></div> </div>